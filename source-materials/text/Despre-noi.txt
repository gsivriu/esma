---PAGE 1---
ESME
Povestea noastră‌
‌
„Nu am crescut într-o casă cu violență. Am crescut cu poveștile ei, spuse târziu. Cu rușinea mamei mele. Cu
fraze ca «nu spune nimănui».
”
Așa s-a născut ESME.
Din nevoia de a crea opțiuni reale. Un spațiu sigur unde o femeie poate vorbi fără presiune și fără a fi forțată
să decidă.
ESME oferă sprijin psihologic, juridic și medical. Nu promite salvare. Promite prezență și claritate. Și
lucrează, pas cu pas, pentru ca „nu aveai unde să pleci”
să nu mai fie o realitate.
Ce își propune
esme
Sprijin psihologic, social și judiciar Consiliere psihologică specializată și
suport practic integrat pentru
persoanele care au trăit abuz și aleg să
părăsească mediul violent. Intervenția
noastră urmărește reducerea
impactului traumei, restabilirea
sentimentului de siguranță și sprijinirea
reconstrucției identității și autonomiei
personale, facilitând în același timp
accesul la resurse sociale și la asistență
juridică necesară protecției și
reintegrării lor.
Psihoeducație pentru comunitate
Ne propunem să dezvoltăm programe de
informare și educare publică privind
dinamica violenței domestice.
Subraportarea cazurilor este alimentată de
normalizarea abuzului și de convingeri
culturale care încurajează menținerea
victimelor în situații periculoase. Prin
psihoeducație, contribuim la schimbarea
mentalităților și la creșterea capacității
comunității de a recunoaște și semnala
abuzul.
Dezvoltarea unui adăpost integrat
Obiectivul nostru pe termen mediu și lung
este crearea unui adăpost care să ofere nu
doar siguranță fizică imediată, ci și un cadru
terapeutic și social în care victimele să poată
reconstrui stabilitate, încredere și
perspective de viitor.
Echipa ESME
Silviana Adam Mihaela Cima‌
Vlad Diaconu
